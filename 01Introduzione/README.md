## <img src="/Images/Icons/book.png" width="200" height="200" />

## Scopo del manuale

_**"Quando tutti i ricercatori sono a conoscenza della Scienza Aperta, sono formati, supportati e guidati in tutte le fasi della loro carriera per metterla in atto; si crea del potenziale per cambiare radicalmente il modo in cui la ricerca viene prima eseguita e poi diffusa, promuovendo un ecosistema scientifico in cui la ricerca stessa ottiene maggiore visibilità, è condivisa in modo più efficiente e viene eseguita con maggiore integrità."**_ [Open Science Skills Working Group Report](https://ec.europa.eu/research/openscience/pdf/os_skills_wgreport_final.pdf#view=fit&pagemode=none) \(2017\)

La Scienza Aperta, é il movimento che vuole rendere sia i processi sia i prodotti scientifici accessibili e riutilizzabili a tutti, ha a che fare con la cultura e la conoscenza, tanto quanto con le tecnologie e i servizi. Per questo motivo, convincere i ricercatori dei benefici che si ottengono con la Scienza Aperta, e dotarli delle capacità e delle competenze necessarie perché cambino le loro pratiche, è un compito di grande importanza.

Questo manuale offre guida e risorse per istruttori e formatori della Scienza Aperta, nonché chiunque sia interessato a migliorare i livelli di trasparenza e partecipazione alle pratiche della ricerca scientifica. Supportando e connettendo una comunità sempre più emergente di Scienza Aperta che desidera trasmettere le proprie conoscenze, il manuale suggerisce attività di formazione che possono essere adattate a diversi contesti e pubblici. Il manuale vuole fornire ai formatori di Scienza Aperta metodologie, istruzioni, schemi di formazione vari ed inspirazioni, cosi' come vuole fornire ai sostenitori della Scienza Aperta in tutto il mondo un know-how pratico per spiegare i principi aperti ai ricercatori e al personale di supporto scientifico. Cosa funziona? Cosa non funziona? Come puoi ottenere il massimo se ci sono poche risorse a disposizione? In questo manuale troverete una vasta gamma di risorse per pianificare al meglio i vostri eventi di formazione.

Utilizzando tutta l'esperienza degli autori, e le loro capacità di trasmettere e spiegare i principi della Scienza Aperta, questo manuale è orientato verso l'insegnamento pratico in un contesto aperto di conoscenza e di formazione. In altre parole, l'obiettivo di questo manuale non è quello di diffondere l'idea di Scienza Aperta, ma piuttosto quello di supportare le pratiche di Scienza Aperta nel modo più efficace possibile.

## <img src="/Images/Icons/gears.png" width="150" height="150" />

## Per chi è questo manuale?

Questo manuale è destinato a tutti coloro che desiderano ospitare eventi di formazione di Scienza Aperta o introdurre concetti di Scienza Aperta per eventi di formazione specifici di una particolare disciplina, al fine di favorire l'adozione di pratiche aperte di ricerca. Questo pubblico include ricercatori, bibliotecari, fornitori di infrastrutture, staff di supporto alla ricerca, finanziatori, responsabili politici e responsabili di decisioni. Questo manuale è anche destinato per tutti coloro che hanno contatti (regolari o meno) con ricercatori \(ed altre parti interessate\) e desiderano condividere la propria conoscenza di Scienza Aperta, come parte delle loro responsabilità di lavoro, o come un ulteriore investimento del proprio tempo. È importante notare che i contenuti di questo manuale saranno utili anche a coloro che desiderano organizzare eventi di formazione mirati a favorire l'adozione di ricerche di condivisione, riutilizzo, efficienza ed equità in ricerca, indipendentemente dal fatto che siano attribuiti \(o addirittura che vogliano utilizzare\) il termine Scienza Aperta.

In questo manuale, definiamo "trainer" qualsiasi persona che desideri organizzare un evento di formazione sulla Scienza Aperta, indipendentemente dai livelli di esperienza. È importante sottolineare che questo include anche coloro che si sentirebbero a disagio o che non desiderano utilizzare l'etichetta "Scienza Aperta" nel loro insegnamento. Il manuale presenta consigli come insegnare concetti specifici per migliorare il lavoro dei ricercatori. E mentre la maggior parte del materiale presentato ricade sotto il termine ombrello di "Scienza Aperta", non hanno bisogno di essere insegnati come tali. La diffidenza dell'etichetta "Scienza Aperta" potrebbe significare che la formazione "Scienza Aperta" attrae solo un particolare segmento di ricercatori, mentre un corso di formazione del tipo "Come pubblicare i tuoi dati scientifici" attrae un gruppo più diversificato. Parte del lavoro di un formatore è definire il pubblico di destinazione così come la miglior strategia di comunicazione, queste decisioni spettano a te!

## <img src="/Images/Icons/questions.png" width="150" height="150" />

## Che cos'è la Scienza Aperta? 

Secondo la [FOSTER taxonomy](https://www.fosteropenscience.eu/taxonomy/term/7), "Scienza Aperta è il movimento per rendere la ricerca scientifica, i dati e la divulgazione accessibili a tutti i livelli di una società indagatrice". In tal senso può essere definita come un raggruppamento di principi e pratiche:

* **Principi**: La Scienza Aperta riguarda una maggiore trasparenza, riutilizzo, partecipazione, cooperazione, responsabilità e riproducibilità della ricerca scientifica. Mira a migliorare la qualità della ricerca attraverso principi quali: inclusione, equità e condivisione. La Scienza Aperta può anche essere semplicemente vista come una ricerca fatta bene, questa si estende a tutti gli ambiti scientifici quali le Scienza Naturali, l'Ingegneria, la Matematica, le Scienze Sociali e la Letteratura \([Open Science MOOC](https://opensciencemooc.eu/) \).
* **Pratiche**: La Scienza Aperta include alcune modifiche al modo in cui la ricerca scientifica viene oggi condotta, le modifiche includono: l'accesso alle pubblicazioni scientifiche, la condivisione dei dati, la condivisione dei quaderni di laboratorio, una valutazione trasparente nella valutazione della ricerca garantendo la riproducibilità della ricerca \(ove possibile\), trasparenza nei metodi di ricerca, condivisione dei codici utilizzati (opensource), scienza dei cittadini e risorse educative aperte.
**Una nota sulle lingue:** Dal momento che la parola inglese "science" non include tradizionalmente le scienze umane e le scienze sociali, vengono spesso usati termini più esplicitamente inclusivi come "open scholarship" o "open research". "Scienza Aperta" è oggi il termine più comune, verrà usato in questo manuale intendolo sempre riferito a tutte le discipline accademiche.

## <img src="/Images/Icons/arrow.png" width="150" height="150" />

## Come utilizzare questo manuale

Questo manuale è sviluppato in maniera modulare. Potete liberamente scegliere i capitoli e saltare i contenuti che non sono rilevanti per la tua formazione.

Nel [__Capitolo 2__ "Basi di Scienza Aperta"](https://github.com/Open-Science-Training-Handbook/Open-Science-Training-Handbook_IT/tree/master/02OpenScienceBasics) ti immergerai nel contenuto della tua formazione. Tutti gli argomenti relativi alla Scienza Aperta sono presentati e spiegati in questa parte del manuale. Hai già familiarità con uno o due argomenti? Ottimo! Dai un'occhiata ad altri aspetti di cui forse non hai ancora sentito parlare. Anche se non hai intenzione di eseguire eventi di formazione su quegli argomenti, è probabile che ti servano in futuro - ci sono molti argomenti che si sovrappongono nella Scienza Aperta.

Se hai poca conoscenza sulla formazione in generale, dai un'occhiata al [ __Capitolo 3__ "On Learning and Training"](https://github.com/Open-Science-Training-Handbook/Open-Science-Training-Handbook_IT/tree/master/03OnLearningAndTraining). Questo capitolo offre una panoramica di tecniche di formazione. Se hai già qualche esperienza, puoi anche usarla per apprendere i diversi approcci didattici e per rinfrescare le tue conoscenze.

Organizzare eventi o workshops più grandi può richiedere molta pianificazione. Per fari si che il tuo evento sia un successo, dovrai prendere tante decisioni importanti, tutte contingentate. Il [__Capitolo 4__ "Aspetti organizzativi"](https://github.com/Open-Science-Training-Handbook/Open-Science-Training-Handbook_IT/tree/master/04OrganizationalAspects) fornisce informazioni utili sugli aspetti organizzativi, offre anche un vademecum di regole che ti aiuteranno nella  pianificazione del tuo evento.

Eventi formativi vivaci e interattivi richiedono attività coinvolgenti. I nostri esercizi e le risorse aggiuntive coinvolgeranno il tuo pubblico, forniranno informazioni pratiche su argomenti teorici o richiederanno feedback dai partecipanti. Il [__Capitolo 5__ "Esempi e guida pratica"](https://github.com/Open-Science-Training-Handbook/Open-Science-Training-Handbook_IT/tree/master/05ExamplesAndPracticalGuidance) ti offre una gamma di esercizi testati e approvati da esperti di formazione sulla Scienza Aperta. Sentiti libero di provarli, riutilizzarli e adattarli!

Come per ogni campo emergente, la Scienza Aperta utilizza una terminologia talvolta poco intuitivi. Alcuni termini potrebbero non essere familiari. Non preoccuparti! Il [__ "Glossario" __](https://github.com/Open-Science-Training-Handbook/Open-Science-Training-Handbook_IT/tree/master/06Glossary) spiegherà la maggior parte dei termini e dei concetti meno familiari.

Questo manuale è stato creato per essere una risorsa "vivente". Ciò significa che sarà costantemente aggiornato per rimanere al passo con i continui sviluppi che riguardano tutte le tematiche della Scienza Aperta, gli aggiornamenti tengono conto dei feedback e dei suggerimenti sia degli istruttori sia del pubblico fruitore. Sentiti libero di aggiungere quelle che reputi le migliori pratiche, gli esempi, le risorse, le opinioni o le esperienze tramite GitBook.

Speriamo di cuore che questo manuale ti sia di aiuto e ti auguriamo il meglio per il tuo training nella Scienza Aperta!

## <img src="/Images/Icons/open_licenses.png" width="150" height="150" />

## Licenza Aperta e Crediti

Il Manuale di Formazione della Scienza Aperta è concepito e scritto come Risorsa Educativa Aperta per consentirti di utilizzare questo libro nel miglior modo possibile. Questo lavoro è quindi reso disponibile sotto [Creative Commons Public Domain Dedication \ (CC0 1.0 Universal \)](https://creativecommons.org/publicdomain/zero/1.0/). Non è necessario chiederci il permesso di riutilizzare o copiare i contenuti di questo manuale. Sentiti libero di utilizzare le informazioni e le immagini qui presenti per il tuo evento di formazione. Prendi nota che alcuni materiali citati in questo libro potrebbero essere protetti da copyright. Se è così, questo sarà indicato nel testo. Si prega di considerare di citare il manuale quando se ne utilizza il contenuto.

Abbiamo cercato di citare tutte le nostre fonti. Se per qualche motivo ci siamo dimenticati di fornirti crediti adeguati, non è stato fatto con intenzioni malevole. Non esitate a contattarci all'indirizzo [elearning@fosteropenscience.eu](mailto:elearning@fosteropenscience.eu) per eventuali correzioni.
